libreriamo.it
La lettera di Tiziano Terzani ad
Oriana Fallaci
28-37 minuti
Dopo l’attacco terroristico alle Torri Gemelle dell’11 settembre
2001, la scrittrice e giornalista Oriana Fallaci espresse
duramente il suo punto di vista  in articoli di giornale e libri.
Tiziano Terzani le scrisse una lunga lettera di risposta
intitolata Il Sultano e San Francesco. Eccola di seguito.
Il Sultano e San Francesco, la lettera di Tiziano
Terzani a Oriana Fallaci
“Oriana, dalla ﬁnestra di una casa poco lontana da quella in cui
anche tu sei nata, guardo le lame austere ed eleganti dei
cipressi contro il cielo e ti penso a guardare, dalle tue ﬁnestre a
New York, il panorama dei grattacieli da cui ora mancano le
Torri Gemelle. Mi torna in mente un pomeriggio di tanti,
tantissimi anni fa quando assieme facemmo una lunga
passeggiata per le stradine di questi nostri colli argentati dagli
ulivi. Io mi aﬀacciavo, piccolo, alla professione nella quale tu eri
già grande e tu proponesti di scambiarci delle «Lettere da due
mondi diversi»: io dalla Cina dell’ immediato dopo-Mao in cui
andavo a vivere, tu dall’America. Per colpa mia non lo facemmo.
Ma è in nome di quella tua generosa oﬀerta di allora, e non
certo per coinvolgerti ora in una corrispondenza che tutti e due
vogliamo evitare, che mi permetto di scriverti. Davvero mai
1 di 16come ora, pur vivendo sullo stesso pianeta, ho l’ impressione di
stare in un mondo assolutamente diverso dal tuo. Ti scrivo
anche – e pubblicamente per questo – per non far sentire troppo
soli quei lettori che forse, come me, sono rimasti sbigottiti dalle
tue invettive, quasi come dal crollo delle due Torri. Là morivano
migliaia di persone e con loro il nostro senso di sicurezza; nelle
tue parole sembra morire il meglio della testa umana – la
ragione; il meglio del cuore – la compassione. Il tuo sfogo mi ha
colpito, ferito e mi ha fatto pensare a Karl Kraus. «Chi ha
qualcosa da dire si faccia avanti e taccia», scrisse, disperato dal
fatto che, dinanzi all’ indicibile orrore della Prima Guerra
Mondiale, alla gente non si fosse paralizzata la lingua. Al
contrario, gli si era sciolta, creando tutto attorno un assurdo e
confondente chiacchierio. Tacere per Kraus signiﬁcava
riprendere ﬁato, cercare le parole giuste, riﬂettere prima di
esprimersi. Lui usò di quel consapevole silenzio per scrivere Gli
ultimi giorni dell’ umanità, un’ opera che sembra essere ancora
di un’ inquietante attualità. Pensare quel che pensi e scriverlo è
un tuo diritto. Il problema è però che, grazie alla tua notorietà, la
tua brillante lezione di intolleranza arriva ora anche nelle scuole,
inﬂuenza tanti giovani e questo mi inquieta. Il nostro di ora è un
momento di straordinaria importanza.
L ’ orrore indicibile è appena cominciato, ma è ancora possibile
fermarlo facendo di questo momento una grande occasione di
ripensamento. È un momento anche di enorme responsabilità
perché certe concitate parole, pronunciate dalle lingue sciolte,
servono solo a risvegliare i nostri istinti più bassi, ad aizzare la
bestia dell’ odio che dorme in ognuno di noi ed a provocare
quella cecità delle passioni che rende pensabile ogni misfatto e
permette, a noi come ai nostri nemici, il suicidarsi e l’ uccidere.
«Conquistare le passioni mi pare di gran lunga più diﬃcile che
2 di 16conquistare il mondo con la forza delle armi. Ho ancora un
diﬃcile cammino dinanzi a me», scriveva nel 1925 quella
bell’anima di Gandhi. Ed aggiungeva: «Finché l’ uomo non si
metterà di sua volontà all’ultimo posto fra le altre creature sulla
terra, non ci sarà per lui alcuna salvezza». E tu, Oriana,
mettendoti al primo posto di questa crociata contro tutti quelli
che non sono come te o che ti sono antipatici, credi davvero di
oﬀrirci salvezza? La salvezza non è nella tua rabbia accalorata,
né nella calcolata campagna militare chiamata, tanto per
rendercela più accettabile, «Libertà duratura». O tu pensi
davvero che la violenza sia il miglior modo per sconﬁggere la
violenza? Da che mondo è mondo non c’ è stata ancora la
guerra che ha messo ﬁne a tutte le guerre. Non lo sarà
nemmeno questa. Quel che ci sta succedendo è nuovo. Il
mondo ci sta cambiando attorno. Cambiamo allora il nostro
modo di pensare, il nostro modo di stare al mondo. È una
grande occasione. Non perdiamola: rimettiamo in discussione
tutto, immaginiamoci un futuro diverso da quello che ci
illudevamo d’ aver davanti prima dell’11 settembre e soprattutto
non arrendiamoci alla inevitabilità di nulla, tanto meno all’
inevitabilità della guerra come strumento di giustizia o
semplicemente di vendetta. Le guerre sono tutte terribili. Il
moderno aﬃnarsi delle tecniche di distruzione e di morte le
rendono sempre più tali. Pensiamoci bene: se noi siamo disposti
a combattere la guerra attuale con ogni arma a nostra
disposizione, compresa quella atomica, come propone il
Segretario alla Difesa americano, allora dobbiamo aspettarci
che anche i nostri nemici, chiunque essi siano, saranno ancor
più determinati di prima a fare lo stesso, ad agire senza regole,
senza il rispetto di nessun principio. Se alla violenza del loro
attacco alle Torri Gemelle noi risponderemo con una ancor più
terribile violenza – ora in Afghanistan, poi in Iraq, poi chi sa dove
3 di 16-, alla nostra ne seguirà necessariamente una loro ancora più
orribile e poi un’ altra nostra e così via. Perché non fermarsi
prima? Abbiamo perso la misura di chi siamo, il senso di quanto
fragile ed interconnesso sia il mondo in cui viviamo, e ci
illudiamo di poter usare una dose, magari «intelligente», di
violenza per mettere ﬁne alla terribile violenza altrui. Cambiamo
illusione e, tanto per cominciare, chiediamo a chi fra di noi
dispone di armi nucleari, armi chimiche e armi batteriologiche –
Stati Uniti in testa – d’ impegnarsi solennemente con tutta l’
umanità a non usarle mai per primo, invece di ricordarcene
minacciosamente la disponibilità. Sarebbe un primo passo in
una nuova direzione. Non solo questo darebbe a chi lo fa un
vantaggio morale – di per sé un’ arma importante per il futuro -,
ma potrebbe anche disinnescare l’ orrore indicibile ora attivato
dalla reazione a catena della vendetta.
In questi giorni ho ripreso in mano un bellissimo libro (peccato
che non sia ancora in italiano) di un vecchio amico, uscito due
anni fa in Germania. Il libro si intitola Die Kunst, nicht regiert zu
werden: ethische Politik von Sokrates bis Mozart (L ’ arte di non
essere governati: l’ etica politica da Socrate a Mozart). L ’ autore
è Ekkehart Krippendorﬀ, che ha insegnato per anni a Bologna
prima di tornare all’Università di Berlino. La aﬀascinante tesi di
Krippendorﬀ è che la politica, nella sua espressione più nobile,
nasce dal superamento della vendetta e che la cultura
occidentale ha le sue radici più profonde in alcuni miti, come
quello di Caino e quello delle Erinni, intesi da sempre a ricordare
all’uomo la necessità di rompere il circolo vizioso della vendetta
per dare origine alla civiltà. Caino uccide il fratello, ma Dio
impedisce agli uomini di vendicare Abele e, dopo aver marchiato
Caino – un marchio che è anche una protezione -, lo condanna
all’esilio dove quello fonda la prima città. La vendetta non è degli
4 di 16uomini, spetta a Dio. Secondo Krippendorﬀ il teatro, da Eschilo a
Shakespeare, ha avuto una funzione determinante nella
formazione dell’ uomo occidentale perché col suo mettere sulla
scena tutti i protagonisti di un conﬂitto, ognuno col suo punto di
vista, i suoi ripensamenti e le sue possibili scelte di azione, il
teatro è servito a far riﬂettere sul senso delle passioni e sulla
inutilità della violenza che non raggiunge mai il suo ﬁne.
Purtroppo, oggi, sul palcoscenico del mondo noi occidentali
siamo insieme i soli protagonisti ed i soli spettatori, e così,
attraverso le nostre televisioni ed i nostri giornali, non ascoltiamo
che le nostre ragioni, non proviamo che il nostro dolore. A te,
Oriana, i kamikaze non interessano. A me tanto invece. Ho
passato giorni in Sri Lanka con alcuni giovani delle «Tigri
Tamil», votati al suicidio. Mi interessano i giovani palestinesi di
«Hamas» che si fanno saltare in aria nelle pizzerie israeliane.
Un po’ di pietà sarebbe forse venuta anche a te se in Giappone,
sull’isola di Kyushu, tu avessi visitato Chiran, il centro dove i
primi kamikaze vennero addestrati e tu avessi letto le parole, a
volte poetiche e tristissime, scritte segretamente prima di
andare, riluttanti, a morire per la bandiera e per l’ Imperatore. I
kamikaze mi interessano perché vorrei capire che cosa li rende
così disposti a quell’innaturale atto che è il suicidio e che cosa
potrebbe fermarli. Quelli di noi a cui i ﬁgli – fortunatamente –
sono nati, si preoccupano oggi moltissimo di vederli bruciare
nella ﬁammata di questo nuovo, dilagante tipo di violenza di cui
l’ecatombe nelle Torri Gemelle potrebbe essere solo un
episodio. Non si tratta di giustiﬁcare, di condonare, ma di capire.
Capire, perché io sono convinto che il problema del terrorismo
non si risolverà uccidendo i terroristi, ma eliminando le ragioni
che li rendono tali. Niente nella storia umana è semplice da
spiegare e fra un fatto ed un altro c’è raramente una
correlazione diretta e precisa. Ogni evento, anche della nostra
5 di 16vita, è il risultato di migliaia di cause che producono, assieme a
quell’evento, altre migliaia di eﬀetti, che a loro volta sono le
cause di altre migliaia di eﬀetti.
L ’attacco alle Torri Gemelle è uno di questi eventi: il risultato di
tanti e complessi fatti antecedenti. Certo non è l’atto di «una
guerra di religione» degli estremisti musulmani per la conquista
delle nostre anime, una Crociata alla rovescia, come la chiami
tu, Oriana. Non è neppure «un attacco alla libertà ed alla
democrazia occidentale», come vorrebbe la semplicistica
formula ora usata dai politici. Un vecchio accademico dell’
Università di Berkeley, un uomo certo non sospetto di anti-
americanismo o di simpatie sinistrorse dà di questa storia una
interpretazione completamente diversa. «Gli assassini suicidi
dell’11 settembre non hanno attaccato l’America: hanno
attaccato la politica estera americana», scrive Chalmers
Johnson nel numero di The Nation del 15 ottobre. Per lui, autore
di vari libri – l’ultimo, Blowback, contraccolpo, uscito l’ anno
scorso (in Italia edito da Garzanti ndr) ha del profetico – si
tratterebbe appunto di un ennesimo «contraccolpo» al fatto che,
nonostante la ﬁne della Guerra Fredda e lo sfasciarsi dell’
Unione Sovietica, gli Stati Uniti hanno mantenuto intatta la loro
rete imperiale di circa 800 installazioni militari nel mondo. Con
una analisi che al tempo della Guerra Fredda sarebbe parsa il
prodotto della disinformazione del Kgb, Chalmers Johnson fa l’
elenco di tutti gli imbrogli, complotti, colpi di Stato, delle
persecuzioni, degli assassinii e degli interventi a favore di regimi
dittatoriali e corrotti nei quali gli Stati Uniti sono stati
apertamente o clandestinamente coinvolti in America Latina, in
Africa, in Asia e nel Medio Oriente dalla ﬁne della Seconda
Guerra Mondiale ad oggi. Il «contraccolpo» dell’ attacco alle
Torri Gemelle ed al Pentagono avrebbe a che fare con tutta una
6 di 16serie di fatti di questo tipo: fatti che vanno dal colpo di Stato
ispirato dalla Cia contro Mossadeq nel 1953, seguito
dall’installazione dello Shah in Iran, alla Guerra del Golfo, con la
conseguente permanenza delle truppe americane nella penisola
araba, in particolare l’ Arabia Saudita dove sono i luoghi sacri
dell’ Islam. Secondo Johnson sarebbe stata questa politica
americana «a convincere tanta brava gente in tutto il mondo
islamico che gli Stati Uniti sono un implacabile nemico». Così si
spiegherebbe il virulento anti-americanismo diﬀuso nel mondo
musulmano e che oggi tanto sorprende gli Stati Uniti ed i loro
alleati. Esatta o meno che sia l’ analisi di Chalmers Johnson, è
evidente che al fondo di tutti i problemi odierni degli americani e
nostri nel Medio Oriente c’ è, a parte la questione israeliano-
palestinese, la ossessiva preoccupazione occidentale di far
restare nelle mani di regimi «amici», qualunque essi fossero, le
riserve petrolifere della regione. Questa è stata la trappola. L ’
occasione per uscirne è ora. Perché non rivediamo la nostra
dipendenza economica dal petrolio? Perché non studiamo
davvero, come avremmo potuto già fare da una ventina d’ anni,
tutte le possibili fonti alternative di energia? Ci eviteremmo così
d’ essere coinvolti nel Golfo con regimi non meno repressivi ed
odiosi dei talebani; ci eviteremmo i sempre più disastrosi
«contraccolpi» che ci verranno sferrati dagli oppositori a quei
regimi, e potremmo comunque contribuire a mantenere un
migliore equilibrio ecologico sul pianeta. Magari salviamo così
anche l’ Alaska che proprio un paio di mesi fa è stata aperta ai
trivellatori, guarda caso dal presidente Bush, le cui radici
politiche – tutti lo sanno – sono fra i petrolieri.
A proposito del petrolio, Oriana, sono certo che anche tu avrai
notato come, con tutto quel che si sta scrivendo e dicendo
sull’Afghanistan, pochissimi fanno notare che il grande interesse
7 di 16per questo paese è legato al fatto d’ essere il passaggio
obbligato di qualsiasi conduttura intesa a portare le immense
risorse di metano e petrolio dell’ Asia Centrale (vale a dire di
quelle repubbliche ex-sovietiche ora tutte, improvvisamente,
alleate con gli Stati Uniti) verso il Pakistan, l’ India e da lì nei
paesi del Sud Est Asiatico. Il tutto senza dover passare dall’Iran.
Nessuno in questi giorni ha ricordato che, ancora nel 1997, due
delegazioni degli «orribili» talebani sono state ricevute a
Washington (anche al Dipartimento di Stato) per trattare di
questa faccenda e che una grande azienda petrolifera
americana, la Unocal, con la consulenza niente di meno che di
Henry Kissinger, si è impegnata col Turkmenistan a costruire
quell’oleodotto attraverso l’ Afghanistan. È dunque possibile che,
dietro i discorsi sulla necessità di proteggere la libertà e la
democrazia, l’ imminente attacco contro l’ Afghanistan nasconda
anche altre considerazioni meno altisonanti, ma non meno
determinanti. È per questo che nell’America stessa alcuni
intellettuali cominciano a preoccuparsi che la combinazione fra
gli interessi dell’ industria petrolifera con quelli dell’ industria
bellica – combinazione ora prominentemente rappresentata
nella compagine al potere a Washington – ﬁnisca per
determinare in un unico senso le future scelte politiche
americane nel mondo e per limitare all’interno del paese, in
ragione dell’ emergenza anti-terrorismo, i margini di quelle
straordinarie libertà che rendono l’ America così particolare. Il
fatto che un giornalista televisivo americano sia stato redarguito
dal pulpito della Casa Bianca per essersi chiesto se l’ aggettivo
«codardi», usato da Bush, fosse appropriato per i terroristi-
suicidi, così come la censura di certi programmi e l’
allontanamento da alcuni giornali, di collaboratori giudicati non
ortodossi, hanno aumentato queste preoccupazioni. L ’ aver
diviso il mondo in maniera – mi pare – «talebana», fra «quelli
8 di 16che stanno con noi e quelli contro di noi», crea ovviamente i
presupposti per quel clima da caccia alle streghe di cui l’
America ha già soﬀerto negli anni Cinquanta col maccartismo,
quando tanti intellettuali, funzionari di Stato ed accademici,
ingiustamente accusati di essere comunisti o loro simpatizzanti,
vennero perseguitati, processati e in moltissimi casi lasciati
senza lavoro.
Il tuo attacco, Oriana – anche a colpi di sputo – alle «cicale» ed
agli intellettuali «del dubbio» va in quello stesso senso. Dubitare
è una funzione essenziale del pensiero; il dubbio è il fondo della
nostra cultura. Voler togliere il dubbio dalle nostre teste è come
volere togliere l’ aria ai nostri polmoni. Io non pretendo aﬀatto d’
aver risposte chiare e precise ai problemi del mondo (per questo
non faccio il politico), ma penso sia utile che mi si lasci dubitare
delle risposte altrui e mi si lasci porre delle oneste domande. In
questi tempi di guerra non deve essere un crimine parlare di
pace. Purtroppo anche qui da noi, specie nel mondo «uﬃciale»
della politica e dell’ establishment mediatico, c’ è stata una
disperante corsa alla ortodossia. È come se l’ America ci
mettesse già paura. Capita così di sentir dire in televisione a un
post-comunista in odore di una qualche carica nel suo partito,
che il soldato Ryan è un importante simbolo di quell’America che
per due volte ci ha salvato. Ma non c’ era anche lui nelle marce
contro la guerra americana in Vietnam? Per i politici – me ne
rendo conto – è un momento diﬃcilissimo. Li capisco e capisco
ancor più l’ angoscia di qualcuno che, avendo preso la via del
potere come una scorciatoia per risolvere un piccolo conﬂitto di
interessi terreni si ritrova ora alle prese con un enorme conﬂitto
di interessi divini, una guerra di civiltà combattuta in nome di
Iddio e di Allah. No. Non li invidio, i politici. Siamo fortunati noi,
Oriana. Abbiamo poco da decidere e non trovandoci in mezzo ai
9 di 16ﬂutti del ﬁume, abbiamo il privilegio di poter stare sulla riva a
guardare la corrente. Ma questo ci impone anche grandi
responsabilità come quella, non facile, di andare dietro alla
verità e di dedicarci soprattutto «a creare campi di
comprensione, invece che campi di battaglia», come ha scritto
Edward Said, professore di origine palestinese ora alla
Columbia University, in un saggio sul ruolo degli intellettuali
uscito proprio una settimana prima degli attentati in America. Il
nostro mestiere consiste anche nel sempliﬁcare quel che è
complicato. Ma non si può esagerare, Oriana, presentando
Arafat come la quintessenza della doppiezza e del terrorismo ed
indicando le comunità di immigrati musulmani da noi come
incubatrici di terroristi. Le tue argomentazioni verranno ora usate
nelle scuole contro quelle buoniste, da libro Cuore, ma tu credi
che gli italiani di domani, educati a questo semplicismo
intollerante, saranno migliori? Non sarebbe invece meglio che
imparassero, a lezione di religione, anche che cosa è l’ Islam?
Che a lezione di letteratura leggessero anche Rumi o il da te
disprezzato Omar Kayan? Non sarebbe meglio che ci fossero
quelli che studiano l’ arabo, oltre ai tanti che già studiano l’
inglese e magari il giapponese? Lo sai che al ministero degli
Esteri di questo nostro paese aﬀacciato sul Mediterraneo e sul
mondo musulmano, ci sono solo due funzionari che parlano
arabo? Uno attualmente è, come capita da noi, console ad
Adelaide in Australia. Mi frulla in testa una frase di Toynbee: «Le
opere di artisti e letterati hanno vita più lunga delle gesta di
soldati, di statisti e mercanti. I poeti ed i ﬁlosoﬁ vanno più in là
degli storici. Ma i santi e i profeti valgono di più di tutti gli altri
messi assieme». Dove sono oggi i santi ed i profeti? Davvero, ce
ne vorrebbe almeno uno! Ci rivorrebbe un San Francesco.
Anche i suoi erano tempi di crociate, ma il suo interesse era per
«gli altri», per quelli contro i quali combattevano i crociati. Fece
10 di 16di tutto per andarli a trovare. Ci provò una prima volta, ma la
nave su cui viaggiava naufragò e lui si salvò a malapena. Ci
provò una seconda volta, ma si ammalò prima di arrivare e tornò
indietro. Finalmente, nel corso della quinta crociata, durante l’
assedio di Damietta in Egitto, amareggiato dal comportamento
dei crociati («vide il male ed il peccato»), sconvolto da una
spaventosa battaglia di cui aveva visto le vittime, San Francesco
attraversò le linee del fronte. Venne catturato, incatenato e
portato al cospetto del Sultano. Peccato che non c’ era ancora
la Cnn – era il 1219 – perché sarebbe interessantissimo
rivedere oggi il ﬁlmato di quell’incontro. Certo fu particolarissimo
perché, dopo una chiacchierata che probabilmente andò avanti
nella notte, al mattino il Sultano lasciò che San Francesco
tornasse, incolume, all’accampamento dei crociati. Mi diverte
pensare che l’ uno disse all’altro le sue ragioni, che San
Francesco parlò di Cristo, che il Sultano lesse passi del Corano
e che alla ﬁne si trovarono d’ accordo sul messaggio che il
poverello di Assisi ripeteva ovunque: «Ama il prossimo tuo come
te stesso». Mi diverte anche immaginare che, siccome il frate
sapeva ridere come predicare, fra i due non ci fu aggressività e
che si lasciarono di buon umore sapendo che comunque non
potevano fermare la storia. Ma oggi? Non fermarla può voler
dire farla ﬁnire. Ti ricordi, Oriana, Padre Balducci che predicava
a Firenze quando noi eravamo ragazzi? Riguardo all’orrore dell’
olocausto atomico pose una bella domanda: «La sindrome da
ﬁne del mondo, l’ alternativa fra essere e non essere, hanno
fatto diventare l’ uomo più umano?». A guardarsi intorno la
risposta mi pare debba essere «No». Ma non possiamo
rinunciare alla speranza. «Mi dica, che cosa spinge l’ uomo alla
guerra?», chiedeva Albert Einstein nel 1932 in una lettera a
Sigmund Freud. «È possibile dirigere l’ evoluzione psichica dell’
uomo in modo che egli diventi più capace di resistere alla
11 di 16psicosi dell’ odio e della distruzione?» Freud si prese due mesi
per rispondergli. La sua conclusione fu che c’ era da sperare: l’
inﬂusso di due fattori – un atteggiamento più civile, ed il
giustiﬁcato timore degli eﬀetti di una guerra futura – avrebbe
dovuto mettere ﬁne alle guerre in un prossimo avvenire. Giusto
in tempo la morte risparmiò a Freud gli orrori della Seconda
Guerra Mondiale. Non li risparmiò invece ad Einstein, che
divenne però sempre più convinto della necessità del paciﬁsmo.
Nel 1955, poco prima di morire, dalla sua casetta di Princeton in
America dove aveva trovato rifugio, rivolse all’ umanità un ultimo
appello per la sua sopravvivenza: «Ricordatevi che siete uomini
e dimenticatevi tutto il resto».
Per difendersi, Oriana, non c’ è bisogno di oﬀendere (penso ai
tuoi sputi ed ai tuoi calci). Per proteggersi non c’ è bisogno d’
ammazzare. Ed anche in questo possono esserci delle giuste
eccezioni. M’ è sempre piaciuta nei Jataka, le storie delle vite
precedenti di Buddha, quella in cui persino lui, epitome della
non violenza, in una incarnazione anteriore uccide. Viaggia su
una barca assieme ad altre 500 persone. Lui, che ha già i poteri
della preveggenza, «vede» che uno dei passeggeri, un brigante,
sta per ammazzare tutti e derubarli e lui lo previene buttandolo
nell’acqua ad aﬀogare per salvare gli altri. Essere contro la pena
di morte non vuol dire essere contro la pena in genere ed in
favore della libertà di tutti i delinquenti. Ma per punire con
giustizia occorre il rispetto di certe regole che sono il frutto dell’
incivilimento, occorre il convincimento della ragione, occorrono
delle prove. I gerarchi nazisti furono portati dinanzi al Tribunale
di Norimberga; quelli giapponesi responsabili di tutte le atrocità
commesse in Asia, furono portati dinanzi al Tribunale di Tokio
prima di essere, gli uni e gli altri, dovutamente impiccati. Le
prove contro ognuno di loro erano schiaccianti. Ma quelle contro
12 di 16Osama Bin Laden? «Noi abbiamo tutte le prove contro Warren
Anderson, presidente della Union Carbide. Aspettiamo che ce lo
estradiate», scrive in questi giorni dall’India agli americani,
ovviamente a mo’ di provocazione, Arundhati Roy, la scrittrice de
Il Dio delle piccole cose: una come te, Oriana, famosa e
contestata, amata ed odiata. Come te, sempre pronta a
cominciare una rissa, la Roy ha usato della discussione
mondiale su Osama Bin Laden per chiedere che venga portato
dinanzi ad un tribunale indiano il presidente americano della
Union Carbide responsabile dell’ esplosione nel 1984 nella
fabbrica chimica di Bhopal in India che fece 16.000 morti. Un
terrorista anche lui? Dal punto di vista di quei morti forse sì. L ’
immagine del terrorista che ora ci viene additata come quella del
«nemico» da abbattere è il miliardario saudita che, da una tana
nelle montagne dell’ Afghanistan, ordina l’ attacco alle Torri
Gemelle; è l’ ingegnere-pilota, islamista fanatico, che in nome di
Allah uccide se stesso e migliaia di innocenti; è il ragazzo
palestinese che con una borsetta imbottita di dinamite si fa
esplodere in mezzo ad una folla. Dobbiamo però accettare che
per altri il «terrorista» possa essere l’ uomo d’ aﬀari che arriva in
un paese povero del Terzo Mondo con nella borsetta non una
bomba, ma i piani per la costruzione di una fabbrica chimica
che, a causa di rischi di esplosione ed inquinamento, non
potrebbe mai essere costruita in un paese ricco del Primo
Mondo.
E la centrale nucleare che fa ammalare di cancro la gente che ci
vive vicino? E la diga che disloca decine di migliaia di famiglie?
O semplicemente la costruzione di tante piccole industrie che
cementiﬁcano risaie secolari, trasformando migliaia di contadini
in operai per produrre scarpe da ginnastica o radioline, ﬁno al
giorno in cui è più conveniente portare quelle lavorazioni altrove
13 di 16e le fabbriche chiudono, gli operai restano senza lavoro e non
essendoci più i campi per far crescere il riso, muoiono di fame?
Questo non è relativismo. Voglio solo dire che il terrorismo,
come modo di usare la violenza, può esprimersi in varie forme,
a volte anche economiche, e che sarà diﬃcile arrivare ad una
deﬁnizione comune del nemico da debellare. I governi
occidentali oggi sono uniti nell’essere a ﬁanco degli Stati Uniti;
pretendono di sapere esattamente chi sono i terroristi e come
vanno combattuti. Molto meno convinti però sembrano i cittadini
dei vari paesi. Per il momento non ci sono state in Europa
dimostrazioni di massa per la pace; ma il senso del disagio è
diﬀuso così come è diﬀusa la confusione su quel che si debba
volere al posto della guerra. «Dateci qualcosa di più carino del
capitalismo», diceva il cartello di un dimostrante in Germania.
«Un mondo giusto non è mai NATO», c’ era scritto sullo
striscione di alcuni giovani che marciavano giorni fa a Bologna.
Già. Un mondo «più giusto» è forse quel che noi tutti, ora più
che mai, potremmo pretendere. Un mondo in cui chi ha tanto si
preoccupa di chi non ha nulla; un mondo retto da principi di
legalità ed ispirato ad un po’ più di moralità.
La vastissima, composita alleanza che Washington sta
mettendo in piedi, rovesciando vecchi schieramenti e
riavvicinando paesi e personaggi che erano stati messi alla
gogna, solo perché ora tornano comodi, è solo l’ ennesimo
esempio di quel cinismo politico che oggi alimenta il terrorismo
in certe aree del mondo e scoraggia tanta brava gente nei nostri
paesi. Gli Stati Uniti, per avere la maggiore copertura possibile e
per dare alla guerra contro il terrorismo un crisma di legalità
internazionale, hanno coinvolto le Nazioni Unite, eppure gli Stati
Uniti stessi rimangono il paese più reticente a pagare le proprie
quote al Palazzo di Vetro, sono il paese che non ha ancora
14 di 16ratiﬁcato né il trattato costitutivo della Corte Internazionale di
Giustizia, né il trattato per la messa al bando delle mine anti-
uomo e tanto meno quello di Kyoto sulle mutazioni climatiche. L ’
interesse nazionale americano ha la meglio su qualsiasi altro
principio. Per questo ora Washington riscopre l’ utilità del
Pakistan, prima tenuto a distanza per il suo regime militare e
punito con sanzioni economiche a causa dei suoi esperimenti
nucleari; per questo la Cia sarà presto autorizzata di nuovo ad
assoldare maﬁosi e gangster cui aﬃdare i «lavoretti sporchi» di
liquidare qua e là nel mondo le persone che la Cia stessa
metterà sulla sua lista nera. Eppure un giorno la politica dovrà
ricongiungersi con l’ etica se vorremo vivere in un mondo
migliore: migliore in Asia come in Africa, a Timbuctu come a
Firenze. A proposito, Oriana. Anche a me ogni volta che, come
ora, ci passo, questa città mi fa male e mi intristisce. Tutto è
cambiato, tutto è involgarito. Ma la colpa non è dell’ Islam o degli
immigrati che ci si sono installati. Non son loro che han fatto di
Firenze una città bottegaia, prostituita al turismo! È successo
dappertutto. Firenze era bella quando era più piccola e più
povera. Ora è un obbrobrio, ma non perché i musulmani si
attendano in Piazza del Duomo, perché i ﬁlippini si riuniscono il
giovedì in Piazza Santa Maria Novella e gli albanesi ogni giorno
attorno alla stazione. È così perché anche Firenze s’ è
«globalizzata», perché non ha resistito all’ assalto di quella forza
che, ﬁno ad ieri, pareva irresistibile: la forza del mercato.
Nel giro di due anni da una bella strada del centro in cui mi
piaceva andare a spasso è scomparsa una libreria storica, un
vecchio bar, una tradizionalissima farmacia ed un negozio di
musica. Per far posto a che? A tanti negozi di moda. Credimi,
anch’ io non mi ci ritrovo più. Per questo sto, anch’ io ritirato, in
una sorta di baita nell’ Himalaya indiana dinanzi alle più divine
15 di 16montagne del mondo. Passo ore, da solo, a guardarle, lì
maestose ed immobili, simbolo della più grande stabilità, eppure
anche loro, col passare delle ore, continuamente diverse e
impermanenti come tutto in questo mondo. La natura è una
grande maestra, Oriana, e bisogna ogni tanto tornarci a
prendere lezione. Tornaci anche tu. Chiusa nella scatola di un
appartamento dentro la scatola di un grattacielo, con dinanzi
altri grattacieli pieni di gente inscatolata, ﬁnirai per sentirti sola
davvero; sentirai la tua esistenza come un accidente e non
come parte di un tutto molto, molto più grande di tutte le torri
che hai davanti e di quelle che non ci sono più. Guarda un ﬁlo d’
erba al vento e sentiti come lui. Ti passerà anche la rabbia. Ti
saluto, Oriana e ti auguro di tutto cuore di trovare pace. Perché
se quella non è dentro di noi non sarà mai da nessuna parte.“
Tiziano Terzani
8 ottobre 2001
16 di 16